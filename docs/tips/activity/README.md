# ตารางกิจกรรม
::: warning เนื้อหาเก่า
เนื้อหาในหน้านี้เป็นเนื้อหาเก่า กรุณาตรวจสอบความถูกต้องอีกครั้ง
:::

## เดือนกรกฏาคม-สิงหาคม
ระหว่างการเรียนรอบ On-Site ก็จะมีให้น้อง ๆ ได้ทำการเลือกซื้อเครื่องแต่งกาย โดยพี่แนะนำว่าให้น้อง ๆ ได้มาเลือกซื้อในวัน-เวลาที่กำหนด (ตรวจสอบวันอีกครั้งหนึ่ง)

แต่หนึ่งอย่างที่หาซื้อไม่ได้เลยก็คือเนคไทและเข็ม ที่จะมีกิจกรรมดังกล่าวในภายหลัง

โดยหากมีข้อสงสัย หรือ ต้องการความช่วยเหลือ ติดต่อพี่ๆประจำห้องได้เลยนะครับ

## เดือนสิงหาคม (ช่วงเปิดเทอม)
สำหรับกิจกรรมที่พี่เขียนข้างต้น พี่ๆปี 2 จะเป็นคนช่วยเหลือน้องๆ ตลอดครับ ดังนั้น ก็ลองฟังก่อน ว่าก่อนที่น้องจะได้มาเป็น ปี 1 อย่างสมใจอยาก นั้นต้องทำอะไรก่อนบ้าง

1. กิจกรรม First Day (เค้าจะเรียกว่า รับน้องรถไฟครับ) อันนี้ เป็นกิจกรรมตามความสมัครใจครับ สถาบันไม่บังคับให้ไม่เข้าร่วมกิจกรรมใดๆทั้งสี้นอยู่แล้วนะครับ ตามความสมัครใจของน้องๆเพียงผู้เดียว
2. ยื่นข้อมูลเอกสารน้องๆให้สถาบัน (รายงานตัว) เพื่อเข้าสู่รั้วมหาลัยอย่างแท้จริง โดยสำหรับข้อมูล ต้องเอาอะไรไปบ้าง และเวลาไหน ที่ไหน ให้ดูในตารางการรายงานตัวนะครับ
   1. เอกสารการตรวจร่างกาย โดยที่ต้องไปโหลดฟอร์มบนเว็บไซต์ reg.kmitl.ac.th
   2. ใบ ปพ 1 (จริง 1 ชุด สำเนา 2 ชุด)
   3. สำเนาบัตรประชาชน 2 ชุด
   4. โดยทางมหาลัยจะเปิดบัญชีเพื่อหักค่าเทอม และจะประกาศว่าให้ไปเอาช่วงไหน
3. กิจกรรมปฐมนิเทศ (ต้องมาทุกคน เพี่อมาเอารหัสเข้าระบบ Ejudge ของจริง + รู้จักระบบและกฎของมหาลัยเบื้องต้น + ครูผู้ช่วยประจำ section)

## ช่วงเทอมที่หนึ่ง (ก่อนเดือนธันวาคม)
กิจกรรมพวกนี้ น้องๆจะเป็นคนดูแล 90% ส่วนอีกเล็กน้อย คือพี่ๆมาช่วยน้องๆครับ โดยเดี๋ยวใกล้ๆแล้ว พวกพี่ะจะมาเตือนน้องๆอีกรอบนะครับ

1. กิจกรรมติดเนคไท (สำหรับผู้ชาย) และเข็ม (สำหรับผู้หญิง)<br/> เป็นการรับน้องเข้าสู่ชาวลาดกระบังอย่างเต็มภาคภูมิ (หากน้องไม่มา ต้องไปหาซื้อเอาเองนะครับ สำหรับน้องที่เข้างานจะได้รับแจกฟรี) โดยจะมีทั้งหมด 1 รอบเท่านั้น (รอบจริง) แต่น้องควรมาฝึกร้องเพลงของลาดกระบัง และ ฝึกว่าน้องควรทำอะไรระหว่างงานด้วยนะครับ (รอบซ้อม)
2. Open House และงานในระดับคณะ (ประมาณ 3-4 งานนะครับ)<br/> ที่รุ่นน้องๆต้องรับผิดชอบเอง แต่จะมีรุ่นพี่ มาแนะนำ ว่าทำยังไง หรือมาช่วยงานน้องๆได้บ้่าง <br> โดยเรื่อง Open House นี้ น้องส่วนใหญ่จะได้เป็นผู้ช่วยงานมากกว่าคนรันงาน (หัวหน้างาน) เนื่องจากว่ามันยากจ้า อิอิ
3. หา หัวหน้ารุ่น รองหัวหน้ารุ่น หัวหน้าการเก็บเงินรุ่นเอง <br/>กิจกรรมต้องใช้เงินรุ่นซะส่วนใหญ่ครับ (รุ่นของพี่มง IT14 เก็บคนละ 100 บาทต่อเดือนต่อคน ก็ยังไม่พอนะจ๊ะ งานที่ต้องใช้งบประมาณรุ่น เยอะอยู่เหมือนกัน)
4. พี่น้องสายรหัส
5. กิจกรรมกีฬา และ Cheerleader ระดับในคณะ เป็นตัวแทนกลุ่มของเพื่อนๆ / ระดับมหาลัย เป็นตัวแทนคณะ IT / ระดับ IT เจ้าคุณทหาร (KMITL + KMUTT + KMUTNB) เป็นตัวแทนคณะ IT ต่อมหาลัยในเครือเจ้าคุณทหาร
6. ทำบัตรนักศึกษา (น่าจะเป็นบัตรเดบิต + บัตรนักศึกษา) โดยจะมีการบอกอีกครั้งหนึ่ง
